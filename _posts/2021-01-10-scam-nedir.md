---
published: false
---
Scam, internet üzerinde yer alan hileli işleri ve kullanıcıları kandırmaya yönelik gerçekleştirilen aktiviteleri tanımlamak amacıyla kullanılan bir terimdir. İnternetin insanlar arasında çok daha yaygın ve popüler hale gelmesiyle birlikte scam da doğru orantıda artmış hatta scam'ın yüzlerce örneği ve farklı çeşidi meydana getirilmiştir. 

Günümüzde yüzlerce ve hatta binlerce scam tekniği olmasına karşın bazı senaryolar artık alışılagelmiş ve tüm internet ortamı tarafından tanınan scam teknikleri halini almıştır. Bunları 6 farklı başlık altında şu şekilde sıralayabiliriz;

Phishing: Genellikle mail yoluyla kullanıcının bilgilerini elde etmek ve banka hesabı gibi değerli hesaplarını ele geçirmek amacıyla uydurma senaryolarla birlikte gerçekleştirilen bir aldatma yöntemidir. Daha fazla detay için önceden oluşturmuş olduğumuz Phishing Nedir sayfasını ziyaret edebilirsiniz.

Hileli Ürün: Özellikle özel internet siteleri üzerinden satılan bu ürünler kullanıcılara sunulan özelliklerin ya tamamını yada bir kısmını yerine getirmemektedir. İnternet üzerinde bolca satılan internet üzerinden kazanç kitlerini bu kategoriye dahil edebiliriz.
CatFish: Sahte bir profil oluşturulacak insanlardan fayda sağlamak için geliştirilmiş scam tekniğidir. Örneğin bir kadının bir randevu sitesi üzerinden sahte bir profil oluşturarak bir erkekle randevu alması, sahte bir senaryo uydurarak ondan para ve diğer değerli kaynakları talep etmesi en yaygın şekilde karşılaşılan senaryodur.
419: Ülkemizde son yıllarda sıklıkla gerçekleştirilen Terör örgütü hesabınızı ele geçirdi temizlemeniz için tüm paranızı çekip verdiğimiz adrese bırakın şekline benzer bir yöntemdir. Bu yöntemde kullanıcıya büyük para transferi yapıldığı (genelde milyonlar) fakat hesap bilgileri olmadan aktarımın tam olarak başarılı olamayacağı söylenerek hesap bilgilerine erişilmek istenir.
Mail Dolandırıcılığı: Bahsedilen teknikler arasında en zararsız teknik olmasına karşın kullanımı son derece yaygındır. Bu scam türünde reklam içerikli bir mail kullanılır ve maili alan kişiye bu maili tüm mail listenize göndermesi sonucunda para kazanacağı söylenir. Sonuç olarak da hiçbir ödeme yapılmaz.
Online Kazanç Siteleri: Reklam izleyerek para kazanma, anket doldurarak para kazanma, reklama tıklayarak para kazanma konseptli dolandırıcı sitelerdir. Bu sitelerin elbette tamamı dolandırıcı değildir fakat büyük bir kısmı ödeme limitini geçmeniz sonucunda ödemenizi vaat edildiği gibi hesabınıza aktarmaz.
